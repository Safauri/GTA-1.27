<?xml version="1.0" encoding="utf-8" standalone="yes" ?>
<EULA>
	<Version>3</Version>
	<Text>
OGRANICZONA GWARANCJA NA OPROGRAMOWANIE I UMOWA LICENCYJNA
Niniejsza ograniczona gwarancja na oprogramowanie i umowa licencyjna (niniejsza „Umowa”) może podlegać okresowym aktualizacjom – aktualna wersja znajduje się na stronie www.rockstargames.com/eula („Witrynie”). Dalsze korzystanie z Programu po zamieszczeniu aktualnej wersji Umowy oznacza zgodę na jej postanowienia.
„PROGRAM” OBEJMUJE CAŁE OPROGRAMOWANIE OBJĘTE NINIEJSZĄ UMOWĄ, DOŁĄCZONE DO NIEGO INSTRUKCJE, OPAKOWANIE ORAZ MATERIAŁY LUB DOKUMENTACJĘ, DOSTĘPNE W FORMIE DRUKOWANEJ, W FORMIE ELEKTRONICZNEJ LUB ZAMIESZCZONE W INTERNECIE, A TAKŻE WSZYSTKIE, BEZ WYJĄTKU, KOPIE TAKIEGO PROGRAMU I DOTYCZĄCE GO MATERIAŁY.
NINIEJSZY PROGRAM NIE JEST PRZEDMIOTEM SPRZEDAŻY, LECZ LICENCJI. OTWARCIE, POBRANIE, ZAINSTALOWANIE I/LUB KOPIOWANIE LUB INNE FORMY KORZYSTANIA Z PROGRAMU ORAZ WSZELKICH DOŁĄCZONYCH DO NIEGO MATERIAŁÓW OZNACZAJĄ, ŻE UŻYTKOWNIK ZGADZA SIĘ PODLEGAĆ WARUNKOM NINIEJSZEJ UMOWY Z AMERYKAŃSKĄ SPÓŁKĄ TAKE-TWO INTERACTIVE SOFTWARE, INC. („LICENCJODAWCĄ”) ORAZ POSTANOWIENIOM POLITYKI PRYWATNOŚCI DOSTĘPNYM NA STRONIE www.rockstargames.com/privacy ORAZ WARUNKOM UŻYTKOWANIA DOSTĘPNYM NA STRONIE www.rockstargames.com/legal.
UŻYTKOWNIK WINIEN DOKŁADNIE ZAPOZNAĆ SIĘ Z NINIEJSZĄ UMOWĄ. W PRZYPADKU, GDY NIE WYRAŻAJĄ PAŃSTWO ZGODY NA PRZESTRZEGANIE WARUNKÓW NINIEJSZEJ UMOWY, ZABRANIA SIĘ URUCHAMIANIA, POBIERANIA, INSTALOWANIA, KOPIOWANIA ORAZ UŻYWANIA PRZEDMIOTOWEGO PROGRAMU.
LICENCJA
Z zastrzeżeniem warunków i postanowień określonych w Umowie, Licencjodawca udziela użytkownikowi niewyłącznego, niezbywalnego, odwołalnego i ograniczonego prawa oraz licencji na użytkowanie jednego egzemplarza Programu do gry, w celach prywatnych, niekomercyjnych, na pojedynczej platformie do gier (np. komputerze, konsoli, urządzeniu przenośnym), z zastrzeżeniem odmiennych zapisów w dokumentacji Programu. Prawa licencjobiorcy są zależne od przestrzegania postanowień Umowy. Licencja wynikająca z tej Umowy obowiązuje od dnia zainstalowania lub użycia w inny sposób Programu, a kończy się z chwilą usunięcia Programu lub rozwiązania Umowy, w zależności od tego, które z tych zdarzeń wystąpi wcześniej (zob. poniżej). 
Użytkownikowi zostaje udzielona licencja na Program i nie jest on przedmiotem sprzedaży, przy czym Użytkownik niniejszym potwierdza, że nie otrzymuje żadnych tytułów ani praw własności do przedmiotowego Programu, a niniejszej Umowy nie powinno się interpretować jako sprzedaży jakichkolwiek praw do Programu. Licencjodawca zachowuje wszystkie prawa i tytuły prawne odnoszące się do Programu, w tym wszystkie prawa autorskie, znaki towarowe, tajemnice handlowe, nazwy handlowe, prawa własności, patenty, tytuły, kod komputerowy, efekty audiowizualne, motywy, postaci, nazwy postaci, wątki, dialogi, miejsca, obrazy, efekty dźwiękowe, utwory muzyczne i autorskie prawa osobiste. Program jest chroniony przez prawo autorskie i handlowe Stanów Zjednoczonych oraz inne posiadające zastosowanie prawa i porozumienia. Zabrania się kopiowania, powielania i rozpowszechniania Programu w jakikolwiek sposób i na jakimkolwiek nośniku, w całości lub części, bez uzyskania wcześniej pisemnej zgody Licencjodawcy. Osoba, która będzie kopiować, powielać, rozpowszechniać całość lub część niniejszego Programu, w jakikolwiek sposób i na jakimkolwiek nośniku, winna będzie umyślnego naruszenia praw autorskich i może podlegać sankcjom cywilnym lub karnym w USA lub kraju zamieszkania. Informujemy, że ustawowa kara za każde naruszenie praw autorskich w USA wynosi do 150 000 USD. Program zawiera określone licencjonowane materiały i podmioty, które udzieliły licencji licencjodawcy mogą również dochodzić własnych praw w przypadku naruszenia jakiegokolwiek z postanowień niniejszej Umowy. Wszelkie prawa, które w Umowie nie zostały udzielone w sposób wyraźny, zastrzeżone są przez Licencjodawcę, lub, jeżeli dotyczy, podmioty udzielające licencji Licencjodawcy.
WARUNKI LICENCJI
Użytkownik zgadza się, że nie będzie:
•	wykorzystywać Programu w celach komercyjnych;
•	rozpowszechniać, dzierżawić, udzielać licencji, sprzedawać, wypożyczać, konwertować na wirtualną walutę lub w inny sposób przenosić lub dokonywać cesji Programu lub jego kopii, w tym Wirtualnych dóbr lub Wirtualnej waluty (zdefiniowanych poniżej), bez otrzymania wcześniejszej pisemnej zgody Licencjodawcy lub o ile nie jest to w sposób wyraźny określone w niniejszej Umowie;
•	tworzyć kopii Programu lub jego części (innych niż tu wymienione);
•	udostępniać kopii Programu w sieci do użytku lub pobrania przez innych użytkowników;
•	używać lub instalować Programu (lub udzielać na to zgody innym osobom) w sieci, do użytku online lub na więcej niż jednym komputerze lub jednostce przeznaczonej do grania w tym samym czasie, wyłączając odmienne przypadki w sposób wyraźny określone przez Program lub Umowę;
•	kopiować Programu na dysk twardy lub inne urządzenie do zapisu, w celu obejścia wymogu uruchamiania Programu za pomocą załączonego dysku CD lub DVD (ograniczenie nie dotyczy kopii lub jej części wykonanych przez Program podczas procesu instalacji w celu sprawniejszego funkcjonowania);
•	używać lub kopiować Programu w centrach gier komputerowych lub innym miejscu tego typu o określonej lokalizacji, chyba że na podstawie otrzymanego od Licencjodawcy osobnego porozumienia licencyjnego, określającego warunki użycia Programu w celach komercyjnych;
•	odtwarzać kodu źródłowego, dekompilować, dezasemblować, wyświetlać, odtwarzać, tworzyć dzieł pochodnych lub w jakikolwiek sposób modyfikować Program, w całości lub części;
•	usuwać lub modyfikować informacji o prawach własności, znaków, etykiet znajdujących się na lub w Programie; 
•	ograniczać lub uniemożliwiać innym użytkownikom korzystanie z funkcji sieciowych Programu; 
•	oszukiwać lub wykorzystywać jakiekolwiek niedozwolone oprogramowanie, typu robot, pająk lub też niedozwolone oprogramowanie innego rodzaju, podczas korzystania z funkcji sieciowych Programu; 
•	naruszać jakichkolwiek postanowień warunków użytkowania, licencji lub kodeksu postępowania podczas korzystania z funkcji sieciowych Programu; lub
•	transportować, eksportować i reeksportować (bezpośrednio i pośrednio) Programu do krajów, które zostały objęte zakazem otrzymywania Programu przez prawo lub regulacje eksportowe USA i sankcje ekonomiczne rządu USA, a także nie będzie w inny sposób, dokonywać naruszenia przepisów lub regulacji prawnych, w tym przepisów kraju, w którym nabyto Program, mogących podlegać okresowym zmianom.
DOSTĘP DO SPECJALNYCH FUNKCJI I/LUB USŁUG, WŁĄCZNIE Z DODATKOWYMI KOPIAMI: W celu aktywacji Programu, uzyskania dostępu do dodatkowych kopii Programu, określonej treści online (dostępnej do odblokowania, pobrania lub też innej treści), usług i/lub funkcji (określanych zbiorczo jako „Specjalne funkcje”), może być konieczne pobranie Programu, wykorzystanie unikatowego kodu seryjnego, rejestracja Programu, zapisanie się do usług oferowanych przez firmy zewnętrzne i/lub Licencjodawcę (które mogą wymagać zgody na związane z tym warunki i ustalenia). Dostęp do Specjalnych funkcji jest ograniczony do jednego konta użytkownika (zdefiniowanego poniżej) przypisanego do jednego kodu seryjnego; dostęp do Specjalnych funkcji nie może być przeniesiony, wydzierżawiony, licencjonowany, wypożyczony, konwertowany na wirtualną walutę czy ponownie zarejestrowany lub odsprzedany innemu użytkownikowi, chyba że podano inaczej. Postanowienia niniejszego paragrafu są nadrzędne względem pozostałych zapisów Umowy.
LICENCJA NA PRZEKAZANIE PIERWOTNEJ KOPII PROGRAMU: Użytkownik może przekazać pierwotny egzemplarz Programu i dołączoną do niego dokumentację, na stałe, innej osobie pod warunkiem, że nie zatrzyma żadnej kopii (wliczając w to kopie archiwalne i zapasowe) Programu, dołączonej do niego dokumentacji ani żadnej ich części lub komponentu, a odbiorca zgodzi się przestrzegać warunków Umowy. Przekazanie kopii programu może wymagać podjęcia określonych działań sprecyzowanych w dokumentacji dołączonej do Programu. Użytkownik nie może bez wcześniejszej pisemnej zgody Licencjodawcy, lub jeśli nie jest to dozwolone postanowieniami Umowy, przenosić, odsprzedawać, dzierżawić, udzielać licencji, wypożyczać, zamieniać na wirtualne formy płatności Wirtualnej waluty lub Wirtualnych dóbr. Specjalne funkcje, łącznie z treścią dostępną jedynie po wykorzystaniu jednorazowego kodu seryjnego, nie mogą w żadnym wypadku zostać przekazane innej osobie. Specjalne funkcje mogą przestać działać, jeśli oryginalna kopia instalacyjna Programu zostanie usunięta lub jeśli użytkownik utraci dostęp do pierwotnej kopii. Program jest przeznaczony wyłącznie do użytku prywatnego. NIEZALEŻNIE OD POWYŻSZEGO UŻYTKOWNIK NIE MOŻE PRZEKAZYWAĆ ŻADNYCH PRZEDPREMIEROWYCH KOPII PRZEDMIOTOWEGO PROGRAMU.
ZABEZPIECZENIA TECHNICZNE: Program może zawierać środki kontroli dostępu do niego, środki kontroli określonych funkcji i treści lub też środki zabezpieczające przed nieuprawnionym kopiowaniem, jak też środki mające zabezpieczać go przed naruszeniem ograniczonych praw i licencji nadanych na podstawie niniejszej Umowy. W zakres tych zabezpieczeń może wchodzić: zarządzanie licencją, aktywacja produktu i inne środki technologiczne zawarte w Programie i monitorujące jego wykorzystanie, w tym czas, data, sposób dostępu oraz inne mechanizmy kontrolne, liczniki, numery seryjne, i/lub urządzenia zabezpieczające przed nieuprawnionym dostępem, wykorzystaniem i kopiowaniem całości Programu albo jego części lub komponentów oraz naruszaniem postanowień Umowy. Licencjodawca zastrzega sobie prawo do monitorowania sposobu wykorzystania Programu w dowolnym czasie. Użytkownikowi nie wolno wpływać na działanie tego typu środków kontroli dostępu ani podejmować prób ich wyłączenia lub obejścia. Podobne próby mogą spowodować nieprawidłowe działanie Programu. Jeśli Program umożliwia dostęp do Specjalnych funkcji, w tym samym momencie może z nich korzystać tylko jedna kopia Programu. Dostęp do usług sieciowych lub pobierania aktualizacji Programu może wymagać spełnienia dodatkowych warunków i rejestracji. Korzystanie z usług sieciowych, w tym pobieranie aktualizacji oraz elementów uzupełniających, jest dostępne tylko dla posiadaczy Programu objętego ważną licencją. Z wyjątkiem przypadków określonych przez odpowiednie przepisy, Licencjodawca może w każdym momencie bez powiadomienia dowolnie ograniczyć, zawiesić lub odebrać licencję zawartą w tym dokumencie oraz dostęp do Programu, w tym powiązanych z nim usług i produktów.
TREŚCI TWORZONE PRZEZ UŻYTKOWNIKA: Program może umożliwiać użytkownikowi tworzenie własnej treści, w tym map poziomów, scenariuszy, zrzutów ekranu, projektów samochodów, przedmiotów i filmów przedstawiających rozgrywkę. W zamian za użytkowanie Programu i tylko w zakresie, w którym w wyniku tego użytkowania powstanie materiał mogący być objęty prawem autorskim, użytkownik udziela Licencjodawcy wyłącznego, wieczystego, nieodwołalnego, zbywalnego, podlegającego możliwości przeniesienia i udzielenia sublicencji, prawa dysponowania tym materiałem, obowiązującego na całym świecie oraz udziela licencji na użytkowanie stworzonego przez siebie materiału w dowolny sposób i dla dowolnych celów w nawiązaniu do Programu i związanych z nim dóbr i usług, wliczając w to prawo do powielania, kopiowania, przystosowywania, modyfikowania, odtwarzania, wyświetlania, publikowania, rozpowszechniania, transmitowania lub udostępniania tego materiału publiczności, w jakikolwiek sposób, znany lub nieznany w tej chwili, oraz rozpowszechniania tego materiału bez dalszego informowania o tym i bez rekompensaty przez cały okres ochrony praw własności intelektualnej ustalony przez obowiązujące przepisy prawa i konwencje międzynarodowe. Niniejszym użytkownik zrzeka się i zgadza się nigdy nie dochodzić wszelkich autorskich praw osobistych związanych z autorstwem, wydawaniem, opinią lub uprawnieniami w odniesieniu do Licencjodawcy oraz użytkowaniem tego typu materiałów przez innych graczy w nawiązaniu do Programu i związanych z nim dóbr i usług zgodnie z odpowiednimi przepisami prawa. Niniejsza nadana Licencjodawcy licencja oraz powyższe postanowienia dotyczące wszelkich mających zastosowanie autorskich praw osobistych będą obowiązywać również po rozwiązaniu niniejszej Umowy.
POŁĄCZENIE Z INTERNETEM: Aby Program mógł uzyskać dostęp do funkcji sieciowych, uwierzytelnić kopię Programu lub wykonywać inne funkcje, może być wymagane połączenie z Internetem.
KONTA UŻYTKOWNIKA: Aby korzystać z Programu lub jego funkcji i aby działały one poprawnie, może być wymagane posiadanie aktywnego konta użytkownika powiązanego z usługą sieciową, platformą grową lub usługą społecznościową firm zewnętrznych („Konto firmy zewnętrznej”), lub konta powiązanego z Licencjodawcą lub jego podmiotami stowarzyszonymi zgodnie z zapisami dokumentacji dołączonej do Programu. W przypadku, gdy Użytkownik nie posiada odpowiedniego konta, niektóre funkcje Programu mogą nie działać prawidłowo lub mogą Przestać działać prawidłowo, w całości lub części. Program może także wymagać założenia powiązanego z Programem konta użytkownika w usłudze Licencjodawcy lub podmiotu z nim powiązanego („Konto użytkownika”) w celu uzyskania dostępu do funkcji oraz funkcjonalności Programu. Logowanie do Konta użytkownika może być powiązane z Kontem firmy zewnętrznej. Użytkownik ponosi odpowiedzialność za wykorzystanie i bezpieczeństwo swojego Konta użytkownika oraz jakichkolwiek Kont firm zewnętrznych, które wykorzystuje w celu uzyskania dostępu lub użytkowania Programu.
WIRTUALNA WALUTA I WIRTUALNE DOBRA
W przypadku, gdy Program umożliwia zakup i/lub zdobycie podczas rozgrywki licencji na używanie Wirtualnej waluty lub Wirtualnych dóbr, zastosowanie posiadały będą następujące dodatkowe zapisy zawarte w niniejszym ustępie.
WIRTUALNA WALUTA I WIRTUALNE DOBRA: Program może zawierać funkcje umożliwiające użytkownikowi (i) korzystanie z fikcyjnej wirtualnej waluty jako środka płatniczego wyłącznie w obrębie Programu („Wirtualna waluta” lub „WW”) oraz (ii) uzyskanie dostępu do wirtualnych dóbr (oraz ograniczonego prawa dysponowania nimi) wyłącznie w obrębie Programu („Wirtualne dobra” lub „WD”). Bez względu na przyjętą nazwę, WW i WD funkcjonują na zasadzie ograniczonej licencji określonej w niniejszej Umowie. Z zastrzeżeniem warunków i zasad określonych w niniejszej Umowie, Licencjodawca niniejszym udziela użytkownikowi niewyłącznego, niezbywalnego, bez możliwości udzielania dalszych licencji, ograniczonego prawa oraz licencji na niekomercyjne wykorzystanie na użytek osobisty, wyłącznie w obrębie Programu, WW i WD nabytych przez użytkownika. Poza sytuacjami, w których zabraniają tego odnośne przepisy, WW i WD nabyte przez użytkownika są do niego przypisane na zasadzie licencji i niniejszym potwierdza on, że nie otrzymuje żadnych praw własności do WW i WD. Niniejsza Umowa nie powinna być interpretowana jako sprzedaż jakichkolwiek praw do WW i WD. 
WW i WD nie mają ekwiwalentnej wartości w rzeczywistych środkach płatniczych i nie mogą służyć do zastępowania rzeczywistych środków płatniczych. Użytkownik niniejszym potwierdza i zgadza się, że Licencjodawca może w dowolnym momencie zmienić lub podjąć działania, które wpłyną na postrzeganą wartość lub cenę zakupu Wirtualnej waluty i/lub Wirtualnych dóbr, z wyjątkiem przypadków określonych obowiązującymi przepisami prawa. Wirtualna waluta i Wirtualne dobra nie powodują naliczenia opłat, jeśli nie zostaną wykorzystane, przy czym licencja powiązana z Wirtualną walutą i Wirtualnymi dobrami może wygasnąć na podstawie postanowień Umowy i dokumentacji dołączonej do Programu, jeśli Licencjodawca zaprzestanie rozpowszechniania Programu lub Umowa zostanie rozwiązana w inny sposób. Licencjodawca zastrzega sobie wyłączne do prawo naliczania opłat za dostęp do i korzystanie z Wirtualnej waluty i Wirtualnych dóbr i/lub może rozpowszechniać Wirtualną walutę lub Wirtualne dobra za opłatą lub bezpłatnie.
POZYSKIWANIE WIRTUALNEJ WALUTY I WIRTUALNYCH DÓBR: Program może oferować możliwość pozyskania od Licencjodawcy WW w zamian za wykonanie określonych zadań lub za osiągnięcia w obrębie Programu. Licencjodawca może na przykład przekazać użytkownikom określoną ilość WW i/lub WD za wykonanie w grze wskazanych działań, np. osiągnięcie nowego poziomu w obrębie Programu, wypełnienie zadania w grze lub stworzenie nowej treści. Uzyskane WW i WD zostaną przypisane do odpowiedniego Konta użytkownika. WW i WD można kupować wyłącznie w obrębie Programu lub w Internecie za pośrednictwem stowarzyszonych firm zewnętrznych i  sklepów z oprogramowaniem autoryzowanych przez Licencjodawcę („Sklep z oprogramowaniem”). Zakup i korzystanie z przedmiotów w grze lub waluty za pośrednictwem Sklepu z oprogramowaniem podlega dokumentom nadrzędnym Sklepu z oprogramowaniem, w tym jego warunkom świadczenia usług i umowie użytkownika. Użytkownik niniejszym otrzymuje od Sklepu z oprogramowaniem podlicencję na tę usługę sieciową. Podczas zakupu WW Licencjodawca może oferować rabaty oraz promocje, które w dowolnym momencie mogą ulec zmianom lub zakończeniu przez Licencjodawcę bez powiadomienia. Po zakończeniu autoryzowanego zakupu WW ze Sklepu z oprogramowaniem, zakupiona WW zostanie dodana do Konta użytkownika. Licencjodawca ustala maksymalną ilość WW, jaką użytkownik może zakupić podczas jednej transakcji i/lub jednego dnia, która to wartość może się różnić w zależności od używanego Programu. Licencjodawca może dowolnie nakładać dodatkowe ograniczenia na ilość WW, jaką można zakupić lub wykorzystać, oraz maksymalny poziom WW, jaki można przypisać do Konta użytkownika. Użytkownik ponosi wyłączną odpowiedzialność za zakupy WW dokonane za pomocą Konta użytkownika, niezależnie od tego, czy użytkownik autoryzował zakup.
OBLICZANIE SALDA: WW oraz WD dostępne na koncie Użytkownika można zobaczyć po zalogowaniu do Konta użytkownika. Licencjodawca zastrzega sobie wyłączne prawo do wykonywania obliczeń dotyczących WW i WD dostępnych z poziomu Konta użytkownika. Licencjodawca zastrzega sobie także wyłączne prawo do określania ilości WW i WD, jakie trafiają na Konto użytkownika lub są z niego odejmowane po dokonaniu zakupu WD lub też w innych sytuacjach. Licencjodawca dąży do tego, aby wszystkie tego typu obliczenia były dokonywane w sposób konsekwentny i zasadny, zaś użytkownik niniejszym potwierdza i zgadza się, że ustalenia Licencjodawcy w kwestii ilości WW i WD dostępnych z poziomu Konta użytkownika są ostateczne, chyba że zostanie udokumentowane, że wykonane obliczenia celowo były lub są wykonywane niepoprawnie. 
KORZYSTANIE Z WIRTUALNEJ WALUTY I WIRTUALNYCH DÓBR: Wszelka zakupiona podczas gry Wirtualna Waluta i/lub Wirtualne Dobra mogą zostać zużyte bądź utracone przez graczy w toku gry, zgodnie z zasadami gry obowiązującymi względem waluty i dóbr, które to zasady mogą różnić  się w zależności od używanego Programu. WW i WD mogą być wykorzystane jedynie w obrębie Programu, a Licencjodawca może ograniczyć możliwość wykorzystania WW i WD do jednej gry. Autoryzowany sposób wykorzystania WW i WD może ulec zmianie w dowolnym momencie. Ilość dostępnej WW i/lub dostępnych WD widoczna z poziomu Konta użytkownika będzie się zmniejszać za każdym razem, gdy WW i/lub WD zostaną wykorzystane w obrębie Programu. Każdy sposób wykorzystania WW i/lub WD oznacza obciążenie salda WW i/lub WD dostępnego na Koncie użytkownika. Aby dokonać transakcji w obrębie Programu, użytkownik musi posiadać odpowiednią ilość WW i/lub WD przypisaną do Konta użytkownika. Działania użytkownika w obrębie Programu mogą bez uprzedzenia spowodować zmniejszenie ilości WW i/lub WD, jakie są przypisane do Konta użytkownika – na przykład porażka lub śmierć postaci użytkownika może prowadzić do zmniejszenia ilości posiadanej WW lub posiadanych WD. Użytkownik ponosi odpowiedzialność za wykorzystanie WW i/lub WD za pośrednictwem Konta użytkownika, niezależnie od tego, czy działanie było autoryzowane przez użytkownika. Jeśli użytkownik odkryje, że za pośrednictwem jego Konta użytkownika dokonano nieautoryzowanego wykorzystania WW i/lub WD, musi on niezwłocznie powiadomić o tym fakcie Licencjodawcę, dokonując zgłoszenia na stronie www.rockstargames.com/support.
NIEWYMIENIALNOŚĆ: WW i WD można wymienić jedynie na dostępne w grze dobra i usługi. Użytkownik nie może sprzedawać, użyczać, nadawać licencji ani wypożyczać WW ani WD, ani też wymieniać ich na wymienialną WW. WW i WD mogą być wymieniane wyłącznie na przedmioty lub usługi w grze i nie są wymienialne na rzeczywiste środki płatnicze lub inne dobra pochodzące od Licencjodawcy ani innych osób oraz podmiotów, z wyjątkiem przypadków wyraźnie określonych w Umowie lub wymaganych na podstawie obowiązujących przepisów prawa. WW i WD nie mają żadnej wartości pieniężnej i ani Licencjodawca, ani inne osoby czy też podmioty nie są zobowiązane do wymiany WW lub WD użytkownika na inne dobra posiadające realną wartość, w tym rzeczywiste środki płatnicze.
BRAK ZWROTÓW: Wszelkie zakupy WW i WD są ostateczne i w żadnym wypadku nie mogą podlegać zwrotom pieniężnym; są niezbywalne i niewymienialne. Za wyjątkiem przypadków zakazanych obowiązującymi przepisami prawa, Licencjodawca będzie posiadał wyłączne prawo regulacji, kontroli, modyfikacji WW i/lub WD i/lub dowolnego zarządzania nimi i zawieszania ich. Licencjodawca nie ponosi z tego tytułu odpowiedzialności wobec użytkownika ani też żadnych innych osób.
NIEZBYWALNOŚĆ: Przenoszenie, handel, sprzedaż lub wymiana WW i WD na rzecz jakiejkolwiek osoby, poza sytuacjami autoryzowanymi przez Licencjodawcę w sposób wyraźny w obrębie Programu („Nieautoryzowane transakcje”), w tym m.in. dokonywanie w/w transakcji z innymi użytkownikami, nie jest przez Licencjodawcę sankcjonowane i jest w sposób wyraźny zakazane. Licencjodawca zastrzega sobie wyłączne prawo do anulowania, zawieszania oraz modyfikacji Konta użytkownika oraz przypisanych do niego WW i WD, a także anulowania Umowy, jeśli użytkownik weźmie udział albo pomoże w przeprowadzeniu Nieautoryzowanych transakcji lub też zgłosi zamiar dokonania takiej transakcji. Użytkownicy biorący udział w takich działaniach czynią to na własne ryzyko i niniejszym zgadzają się zabezpieczyć i zwolnić z odpowiedzialności związanej pośrednio lub bezpośrednio z tymi działaniami, Licencjodawcę, jego partnerów, licencjodawców, podwykonawców, pracowników i przedstawicieli oraz podmioty stowarzyszone. Użytkownik zgadza się, że Licencjodawca może wystąpić do danego Sklepu z oprogramowaniem o zatrzymanie, zawieszenie, anulowanie, przerwanie lub odwrócenie wszelkich Nieautoryzowanych transakcji, niezależnie od tego, kiedy wystąpiły (lub kiedy mają wystąpić), jeśli podejrzewa on lub posiada dowody na popełnienie oszustwa, naruszenie postanowień Umowy, naruszenie obowiązujących przepisów i regulacji lub inne działanie umyślne mające na celu lub mogące posiadać niepożądany wpływ na funkcjonowanie Programu. Użytkownik zgadza się, że jeśli Licencjodawca stwierdzi, że użytkownik uczestniczył lub mógł uczestniczyć w Nieautoryzowanej transakcji, Licencjodawca może ograniczyć użytkownikowi dostęp do WW i WD przypisanych do Konta użytkownika lub anulować albo zawiesić Konto użytkownika wraz z przysługującym prawem do dysponowania WW, WD i innymi elementami przypisanymi do Konta użytkownika.
LOKALIZACJA: WW dostępna jest jedynie dla klientów znajdujących się w określonych lokalizacjach. W przypadku, gdy Użytkownik nie znajduje się w jednej z zatwierdzonych lokalizacji, nie może nabywać WW ani też z niej korzystać. 
WARUNKI KORZYSTANIA ZE SKLEPU Z OPROGRAMOWANIEM
Niniejsza Umowa, a także przekazanie Programu za pośrednictwem któregokolwiek Sklepu z oprogramowaniem (w tym zakup WW lub WD), podlega dodatkowym warunkom i postanowieniom określonym lub wymaganym przez dany Sklep z oprogramowaniem, przy czym wszelkie takie obowiązujące warunki i postanowienia włączone zostają niniejszym do treści niniejszej Umowy. Licencjodawca nie jest odpowiedzialny ani nie ponosi odpowiedzialności za dokonane przez użytkownika opłaty z tytułu płatności kartą kredytową, czy też inne opłaty bankowe ani też żadne inne obciążenia lub opłaty związane z transakcjami zakupu dokonanymi w obrębie Programu lub poprzez Sklep z oprogramowaniem. Wszelkie tego typu transakcje obsługiwane są przez Sklep z oprogramowaniem, nie zaś Licencjodawcę. Licencjodawca w sposób wyraźny wyłącza swoją odpowiedzialność z tytułu takich transakcji, zaś użytkownik zgadza się, że wyłącznym przysługującym mu środkiem zaradczym w odniesieniu do wszelkich transakcji będzie dochodzenie roszczeń od Sklepu z oprogramowaniem lub też za jego pośrednictwem.
Niniejsza Umowa jest zawarta wyłącznie pomiędzy użytkownikiem i Licencjodawcą, a nie żadnym Sklepem z oprogramowaniem. Użytkownik zgadza się, że Sklep z oprogramowaniem nie ma obowiązku świadczenia użytkownikowi usług pomocy technicznej związanej z Programem. Z wyjątkiem powyższego przypadku Sklep z oprogramowaniem, w najszerszym możliwym zakresie obowiązujących przepisów, nie będzie posiadać żadnych innych zobowiązań gwarancyjnych w odniesieniu do Programu. Wszelkie roszczenia związane z Programem, dotyczące odpowiedzialności za produkt, czy też niespełnienia odpowiednich wymagań przepisów prawa, roszczenia wynikające z przepisów ustawy o ochronie konsumenta lub podobnych przepisów oraz przypadki naruszenia własności intelektualnej, podlegają zapisom Umowy, a Sklep z oprogramowaniem nie może być stroną tych roszczeń. Użytkownik ma obowiązek przestrzegać Warunków korzystania z usługi Sklepu z oprogramowaniem i wszelkich innych mających zastosowanie warunków i postanowień Sklepu z oprogramowaniem. Licencja na Program jest niezbywalna i pozwala na korzystanie z Programu jedynie na stosownym posiadanym lub kontrolowanym urządzeniu. Użytkownik oświadcza, że nie znajduje się w kraju lub na obszarze, na który rząd USA nałożył embargo, na liście podmiotów objętych sankcjami sporządzonej przez Departament Skarbu Stanów Zjednoczonych, ani na liście podmiotów i osób wykluczonych Departamentu Handlu Stanów Zjednoczonych. Sklep z oprogramowaniem jest beneficjentem niniejszej Umowy będącym osobą trzecią, przy czym może on stosować jej zapisy w stosunku do użytkownika.
GROMADZENIE I WYKORZYSTYWANIE INFORMACJI
Poprzez zainstalowanie i używanie Programu, użytkownik wyraża zgodę na gromadzenie informacji oraz warunki ich wykorzystywania, określone w Polityce Prywatności Licencjodawcy, w tym (jeżeli dotyczy) (i) przekazywania jakichkolwiek danych osobowych, na rzecz Licencjodawcy, podmiotów z nim stowarzyszonych, dostawców, partnerów biznesowych i określonych osób trzecich, takich jak, organy rządowe USA oraz innych krajów znajdujących się poza Europą lub też w kraju macierzystym Użytkownika, w tym krajów o niższych standardach ochrony prywatności; (ii) publiczne wyświetlanie danych użytkownika takich jak, dane identyfikacyjne treści stworzonych przez użytkownika lub też jego wyników w grze, rankingów, osiągnięć i innych danych o rozgrywce prowadzonej na stronie internetowej i innych platformach; (iii) udostępnianie danych o rozgrywce producentom sprzętu komputerowego, właścicielom platform i partnerom marketingowym Licencjodawcy; (iv) inne wykorzystanie i upublicznianie danych użytkownika, w tym osobistych, na potrzeby określone w wyżej wymienionej Polityce Prywatności, która to polityka może ulegać okresowym zmianom. Jeśli użytkownik nie wyraża zgody na wykorzystanie informacji i udostępnianie ich w takim zakresie, nie powinien on korzystać z Programu. 
W kwestiach dotyczących prywatności danych, w tym gromadzenia, wykorzystywania, ujawniania i przekazywania danych osobowych oraz innych informacji dotyczących użytkownika, Polityka Prywatności dostępna na stronie www.rockstargames.com/privacy, podlegająca okresowym zmianom, będzie dokumentem nadrzędnym w stosunku do jakichkolwiek innych zapisów Umowy.
GWARANCJA
OGRANICZONA GWARANCJA: Licencjodawca udziela użytkownikowi (jeśli jest on pierwszym i oryginalnym nabywcą Programu, lecz nie w przypadku, gdy oryginalny nośnik został odkupiony wraz z załączoną dokumentacją od pierwotnego nabywcy) gwarancji na okres 90 dni od dnia zakupu, z zastrzeżeniem normalnego korzystania z Programu, iż oryginalny nośnik Programu wolny będzie od wad materiałowych lub produkcyjnych. Licencjodawca gwarantuje, że Program jest kompatybilny z komputerem osobistym spełniającym minimalne wymagania sprzętowe podane w dokumentacji Programu lub został zatwierdzony przez producenta urządzenia do gry jako zgodny z tym, dla którego został wydany. Jednak z uwagi na różnice sprzętowe, programowe, różnice w połączeniach internetowych oraz wynikające z użytkowania, Licencjodawca nie gwarantuje działania tego Programu na konkretnym komputerze lub jednostce do grania. Licencjodawca nie gwarantuje braku zakłóceń w użytkowaniu Programu; tego, że Program spełni wymagania użytkownika; że będzie działać w sposób ciągły, bezbłędny lub będzie zgodny z oprogramowaniem lub sprzętem firm zewnętrznych, ani że jakiekolwiek błędy Programu zostaną naprawione. Żadne ustne lub pisemne informacje udzielone przez Licencjodawcę lub jego autoryzowanego przedstawiciela nie będą stanowiły gwarancji. Ponieważ z racji tego, iż niektóre jurysdykcje nie zezwalają na wyłączenie lub ograniczenie gwarancji dorozumianych lub ograniczenie mających zastosowanie ustawowych praw konsumenta, niektóre z powyższych wyjątków i ograniczeń mogą nie mieć zastosowania do użytkownika.
W przypadku, gdy w okresie trwania gwarancji użytkownik stwierdzi jakąkolwiek wadę nośnika lub Programu, Licencjodawca zgadza się bezpłatnie wymienić Program, który okazał się wadliwy w okresie obowiązywania gwarancji, o ile jest on nadal przez niego produkowany. Jeśli Program nie jest dostępny, Licencjodawca zastrzega sobie prawo wymiany na podobny Program o takiej samej lub większej wartości. Gwarancja ta obejmuje jedynie nośnik oprogramowania oryginalnie dostarczony przez Licencjodawcę i nie ma zastosowania do normalnego zużycia nośnika spowodowanego jego użytkowaniem. Gwarancja ta jest nieważna i nie będzie obowiązywać, jeżeli wada jest wynikiem niewłaściwego użytkowania, postępowania lub zaniedbania. Jakiekolwiek dorozumiane gwarancje określone przez prawo są wyraźnie ograniczone do w/w okresu 90 dni.
Z wyjątkiem warunków przedstawionych powyżej, niniejsza gwarancja zastępuje wszystkie inne gwarancje, ustne lub pisemne, wyraźne lub dorozumiane, w tym wszelkie gwarancje zdolności do sprzedaży, zgodności z przeznaczeniem, przydatności do określonego celu lub nienaruszalności, przy czym żadne inne oświadczenia ani gwarancje jakiegokolwiek rodzaju, nie będą dla Licencjodawcy wiążące. 
Przy zwrocie Programu, podlegającego powyższej ograniczonej gwarancji, na adres Licencjodawcy podany niżej należy wysłać tylko oryginalny Program i podać: swoje imię i nazwisko, adres zwrotny, ksero z datą rachunku sprzedaży oraz krótki opis defektu i systemu, na którym Program był uruchamiany.
ZABEZPIECZENIE
Użytkownik zgadza się zabezpieczać i chronić Licencjodawcę, jego partnerów, licencjodawców, firmy powiązane, wykonawców, urzędników, dyrektorów, pracowników oraz przedstawicieli przed wszelkimi szkodami, stratami i kosztami wynikającymi bezpośrednio lub pośrednio z jego działań i zaniechania związanego z użytkowaniem Programu zgodnym z warunkami tej Umowy.
W ŻADNYM PRZYPADKU LICENCJODAWCA NIE PONOSI ODPOWIEDZIALNOŚCI ZA SZKODY SPECJALNE, PRZYPADKOWE LUB WYNIKOWE POWSTAŁE WSKUTEK POSIADANIA, UŻYTKOWANIA LUB NIEPRAWIDŁOWEGO DZIAŁANIA TEGO PROGRAMU, W TYM M.IN. USZKODZENIA MIENIA, UTRATY REPUTACJI, AWARII LUB NIEPRAWIDŁOWEGO DZIAŁANIA KOMPUTERA ORAZ, W ZAKRESIE DOZWOLONYM PRZEZ PRAWO, URAZÓW CIAŁA, USZKODZENIA MIENIA, UTRATY ZYSKÓW LUB ODSZKODOWANIA KARNEGO NA SKUTEK DZIAŁAŃ ZWIĄZANYCH Z NINIEJSZĄ UMOWĄ LUB PROGRAMEM, WYNIKAJĄCYCH Z CZYNÓW NIEDOZWOLONYCH (WLICZAJĄC W TO ZANIEDBANIA), UMOWY, CAŁKOWITEJ ODPOWIEDZIALNOŚCI LUB INNEJ, NIEZALEŻNIE OD TEGO, CZY LICENCJODAWCA BYŁ POINFORMOWANY O MOŻLIWOŚCI POWSTANIA TAKICH SZKÓD. W ŻADNYM PRZYPADKU ZAKRES ODPOWIEDZIALNOŚCI LICENCJODAWCY ZA WSZELKIE SZKODY (ZA WYJĄTKIEM TYCH OKREŚLONYCH PRZEZ OBOWIĄZUJĄCE PRZEPISY PRAWA) NIE MOŻE PRZEKROCZYĆ KWOTY FAKTYCZNIE ZAPŁACONEJ ZA UŻYTKOWANIE PRZEDMIOTOWEGO PROGRAMU.
W ŻADNYM PRZYPADKU ŁĄCZNY ZAKRES ODPOWIEDZIALNOŚCI LICENCJODAWCY Z TYTUŁU WSZELKICH ROSZCZEŃ ZGŁOSZONYCH NA PODSTAWIE NINIEJSZEJ UMOWY PRZEZ UŻYTKOWNIKA, BEZ WZGLĘDU NA FORMĘ ZGŁOSZENIA PRZEDMIOTOWYCH ROSZCZEŃ, NIE BĘDZIE W ŻADNYM PRZYPADKU PRZEKRACZAŁ WIĘKSZEJ Z DWÓCH NASTĘPUJĄCYCH WIELKOŚCI: OPŁAT ZAPŁACONYCH PRZEZ UŻYTKOWNIKA NA RZECZ LICENCJODAWCY W OKRESIE OSTATNICH DWUNASTU (12) MIESIĘCY ZA JAKIEKOLWIEK ELEMENTY ZWIĄZANE Z PROGRAMEM LUB 200 DOLARÓW AMERYKAŃSKICH. 
Z RACJI TEGO, IŻ NIEKTÓRE STANY/KRAJE NIE ZEZWALAJĄ NA OGRANICZENIE TRWANIA DOROZUMIANEJ GWARANCJI I/LUB WYŁĄCZENIE LUB OGRANICZENIE SZKÓD PRZYPADKOWYCH LUB WYNIKOWYCH, ŚMIERCI I URAZÓW CIAŁA WYNIKAJĄCYCH Z ZANIEDBANIA, OSZUSTWA LUB UMYŚLNEGO DZIAŁANIA, POWYŻSZE OGRANICZENIA I/LUB WYŁĄCZENIA MOGĄ NIE DOTYCZYĆ LUB OGRANICZENIA WYNIKAJACE Z POWYŻSZEGO OGRANICZENIA MOGĄ NIE DOTYCZYĆ UŻYTKOWNIKA. GWARANCJA JEST NIEWAŻNA WYŁĄCZNIE W TAKIM ZAKRESIE, W JAKIM OKREŚLONY WARUNEK TEJ GWARANCJI JEST ZAKAZANY PRZEZ JAKIEKOLWIEK PRZEPISY PRAWA FEDERALNEGO, STANOWEGO LUB SAMORZĄDOWEGO. NINIEJSZA GWARANCJA NADAJE UŻYTKOWNIKOWI OKREŚLONE PRAWA, A PONADTO MOŻE ON MIEĆ RÓWNIEŻ INNE PRAWA, KTÓRE RÓŻNIĄ SIĘ W ZALEŻNOŚCI OD JURYSDYKCJI.
LICENCJODAWCA NIE KONTROLUJE I NIE POSIADA MOŻLIWOŚCI KONTROLOWANIA PRZEPŁYWU DANYCH DO I Z SIECI KOMPUTEROWEJ UŻYTKOWNIKA ORAZ INNYCH CZĘŚCI INTERNETU, SIECI BEZPRZEWODOWYCH LUB SIECI OSÓB TRZECICH. PRZEPŁYW DANYCH JEST W DUŻYM STOPNIU UZALEŻNIONY OD DZIAŁANIA USŁUG INTERNETOWYCH ORAZ POŁĄCZEŃ BEZPRZEWODOWYCH ZAPEWNIANYCH LUB KONTROLOWANYCH PRZEZ OSOBY TRZECIE. W NIEKTÓRYCH PRZYPADKACH, DZIAŁANIA LUB ZANIECHANIA TAKICH OSÓB MOGĄ NEGATYWNIE WPŁYNĄĆ NA JAKOŚĆ POŁĄCZEŃ INTERNETOWYCH, USŁUG BEZPRZEWODOWYCH LUB ICH CZĘŚCI LUB TEŻ NA UŻYTKOWANIE PROGRAMU ORAZ POWIĄZANYCH Z NIM USŁUG I PRODUKTÓW.
ROZWIĄZANIE UMOWY
Niniejsza Umowa pozostanie obowiązująca do chwili wypowiedzenia jej przez użytkownika lub Licencjodawcę. Niniejsza Umowa ulega rozwiązaniu automatycznie, gdy Licencjodawca zaprzestanie obsługi serwerów Programów (dotyczy gier obsługiwanych sieciowo), lub też w przypadku, gdy Licencjodawca uzna, że wykorzystanie Programu przez użytkownika miało związek z oszustwem, praniem pieniędzy lub naruszeniem postanowień Umowy, w tym licencyjnych. Użytkownik może w dowolnym momencie wypowiedzieć Umowę: (i) zgłaszając się do Licencjodawcy z prośbą o anulowanie i usunięcie Konta użytkownika używanego do dostępu oraz korzystania z Programu przy użyciu metody określonej w Warunkach korzystania lub (ii) niszcząc i/lub usuwając wszystkie posiadane kopie Programu znajdujące się w jego posiadaniu lub pod jego kontrolą. Usunięcie Programu z platformy do gier nie usunie informacji powiązanych z Kontem użytkownika, w tym WW i WD z nim powiązanych. Ponowna instalacja Programu za pomocą tego samego Konta użytkownika może spowodować wznowienie dostępu do informacji o tym Koncie użytkownika, w tym WW i WD z nim powiązanych. Jednakże za wyjątkiem przypadków uregulowanych w sposób odmienny przez obowiązujące przepisy prawa, w przypadku gdy Konto użytkownika zostaje usunięte z chwilą rozwiązania Umowy z jakiegokolwiek powodu, WW i/lub WD powiązane z Kontem użytkownika także ulegają usunięciu, a użytkownik traci możliwość korzystania z Programu oraz możliwość dostępu do WW i WD powiązanych z Kontem użytkownika. Jeśli Umowa zostaje rozwiązana z powodu naruszenia postanowień Umowy przez użytkownika, Licencjodawca może zablokować użytkownikowi możliwość ponownej rejestracji i dostępu do Programu. Z chwilą rozwiązania Umowy, użytkownik jest zobowiązany zniszczyć lub zwrócić nośnik z Programem do Licencjodawcy oraz na stałe zniszczyć wszystkie kopie Programu, dołączoną do niego dokumentację oraz powiązane materiały ze wszystkich urządzeń posiadanych lub kontrolowanych przez użytkownika, w tym serwerów, komputerów, urządzeń przeznaczonych do grania i urządzeń przenośnych. Z chwilą rozwiązania Umowy prawa użytkownika do korzystania z Programu, w tym WW i WD powiązanych z Kontem użytkownika, także ulegają wygaśnięciu, a użytkownik winien natychmiast zaprzestać korzystania z Programu. Rozwiązanie Umowy nie wpływa na prawa Licencjodawcy i zobowiązania użytkownika wynikające z zapisów Umowy.
OGRANICZONE PRAWA RZĄDU USA
Program i dokumentacja zostały opracowane wyłącznie z prywatnych środków finansowych i są rozpowszechniane jako „komercyjny program komputerowy” lub „ograniczony program komputerowy”. Użytkowanie, powielanie lub ujawnienie przez rząd USA lub podwykonawcę rządu USA podlega ograniczeniom zapisanym w podpunkcie (c)(1)(ii) klauzul Rights in Technical Data and Computer Software in DFARS 252.227-7013 lub mającym zastosowanie podpunkcie (c)(1) i (2) klauzul Commercial Computer Software Restricted Rights w FAR 52.227-19. Kontrahentem/Producentem jest Licencjodawca, którego siedziba znajduje się w miejscu podanym niżej.
GODZIWE ODSZKODOWANIE
Użytkownik zgadza się, iż w przypadku nieprzestrzegania warunków niniejszej Umowy, Licencjodawca poniósłby nieodwracalne szkody i dlatego też wyraża zgodę na to, by Licencjodawca miał prawo, bez zabezpieczeń lub dowodów szkód, do właściwych i słusznych środków zaradczych związanych z przestrzeganiem postanowień niniejszej Umowy, w tym, poza wszelkimi innymi dostępnymi środkami zaradczymi, do tymczasowego oraz trwałego zabezpieczenia roszczeń w drodze nakazu sądowego.
OPODATKOWANIE I PONOSZONE KOSZTY
Użytkownik będzie odpowiedzialny za oraz opłaci wszelkie podatki, cła oraz opłaty wszelkiego rodzaju nałożone przez jakikolwiek organ państwowy w związku z prowadzaniem transakcji uwzględnionych w Umowie, w tym odsetki i kary pieniężne (z wyłączeniem podatku dochodowego Licencjodawcy), niezależnie od tego, czy zostały zawarte w fakturze wydanej przez Licencjodawcę użytkownikowi, przy czym Użytkownik zgadza się zabezpieczać i chronić Licencjodawcę, jego firmy powiązane, dyrektorów i pracowników przed powyższymi opłatami. W przypadku gdy użytkownikowi przysługuje zwolnienie z jakichkolwiek opłat, powinien on przedstawić Licencjodawcy kopię odpowiedniej dokumentacji.	Użytkownik ponosi pełną odpowiedzialność za wszelkie wydatki i koszty ponoszone przez użytkownika w związku z działalnością uwzględnioną w Umowie. Użytkownikowi nie przysługuje zwrot kosztów ze strony Licencjodawcy z tytułu poniesionych kosztów i Użytkownik zgadza się odstąpić od roszczeń wobec Licencjodawcy wynikających z tytułu ponoszonych kosztów.
WARUNKI ŚWIADCZENIA USŁUG
Zasady dostępu do Programu i jego użytkowania podlegają postanowieniom Umowy, odpowiednim zapisom w dokumentacji Programu, zapisom Warunków Świadczenia Usług Licencjodawcy oraz Polityce Prywatności Licencjodawcy. Zapisy te stanowią integralną część Umowy. Umowy te stanowią całość postanowień umownych pomiędzy użytkownikiem i Licencjodawcą w odniesieniu do korzystania z Programu i powiązanych z nim usług oraz produktów i zastępują wszelkie wcześniejsze porozumienia, ustne i pisemne, zawarte między użytkownikiem i Licencjodawcą. W przypadku jakichkolwiek rozbieżności pomiędzy niniejszą Umową a Warunkami korzystania, zastosowanie posiadały będą zapisy Umowy.
POSTANOWIENIA KOŃCOWE
W przypadku, gdy z jakiegokolwiek powodu, jakiekolwiek postanowienie niniejszej Umowy nie będzie mogło zostać wprowadzone w życie, postanowienie takie winno zostać zmienione wyłącznie w zakresie umożliwiającym wprowadzenie go w życie, przy czym powyższe pozostanie bez wpływu na treść pozostałych postanowień niniejszej Umowy.
PRAWO WŁAŚCIWE
Niniejsza Umowa interpretowana będzie (bez względu na konflikty lub wybór zasad prawnych) zgodnie z prawem stanu Nowy Jork, które to prawo jest prawem właściwym dla umów zawieranych przez mieszkańców stanu Nowy Jork oraz zawartych i wykonywanych w stanie Nowy Jork, za wyjątkiem przypadków, gdy prawem właściwym będzie prawo federalne. Za wyjątkiem konkretnych przypadków wyraźnego zrzeczenia się na piśmie przez Licencjodawcę lub jeżeli będzie to w sprzeczności z prawem miejscowym, wyłącznym miejscem właściwym dla wszczęcia postępowania sądowego związanego z przedmiotem niniejszej Umowy będą sądy stanowe lub federalne znajdujące się w głównym miejscu prowadzenia działalności przez Licencjodawcę (hrabstwo Nowy Jork, stan Nowy Jork, USA). Użytkownik i Licencjodawca wyrażają zgodę na jurysdykcję tych sądów i zgadzają się, że pisma sądowe mogą być doręczane w sposób opisany w niniejszej Umowie dla doręczania zawiadomień lub w inny sposób dozwolony przez prawo stanowe stanu Nowy Jork lub federalne. Strony zgadzają się, że Konwencja Narodów Zjednoczonych o umowach międzynarodowej sprzedaży towarów (Wiedeń, 1980) nie będzie posiadała zastosowania w przypadku tej Umowy ani też przy rozstrzyganiu wszelkich sporów lub transakcji związanych z tą Umową.
W PRZYPADKU JAKICHKOLWIEK PYTAŃ DOTYCZĄCYCH NINIEJSZEJ UMOWY, NALEŻY PISEMNIE SKONTAKTOWAĆ SIĘ Z NASZĄ FIRMĄ POD ADRESEM: TAKE-TWO INTERACTIVE SOFTWARE, INC., 622 BROADWAY, NEW YORK, NY 10012.

	</Text>
</EULA>