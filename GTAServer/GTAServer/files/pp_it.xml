<?xml version="1.0" encoding="UTF-8"?>
<pp>
<Version>3</Version>
<Text>
<![CDATA[POLITICA SULLA PRIVACY ROCKSTAR GAMES
Rockstar Games Inc., avente sede negli Stati Uniti, le società controllanti, sussidiarie e affiliate (denominate collettivamente la “Società”) rispettano il diritto alla privacy dei propri utenti e si impegnano a proteggere le informazioni acquisite attraverso i propri prodotti, servizi e siti web accessibili tramite qualsiasi piattaforma hardware in grado di connettersi a Internet, inclusi: console di gioco, personal computer, computer portatili, smartphone, applicazioni all'interno del gioco o qualsiasi piattaforma software, inclusi gli host di terze parti (denominati collettivamente i “Servizi online”). La Società ha adottato la presente Politica sulla privacy allo scopo di illustrare le modalità di acquisizione, archiviazione, divulgazione, trasferimento, protezione e qualsiasi altro utilizzo delle informazioni acquisite in relazione ai propri Servizi online (la “Politica sulla privacy”).
SI RACCOMANDA DI LEGGERE ATTENTAMENTE LA PRESENTE POLITICA SULLA PRIVACY. EFFETTUANDO L'ISCRIZIONE A, O UTILIZZANDO, I SERVIZI ONLINE DELLA SOCIETÀ, L'UTENTE ACCONSENTE: (i) AL TRASFERIMENTO, ALL'ELABORAZIONE E ALL'ARCHIVIAZIONE DEI DATI RELATIVI AL PROPRIO ACCOUNT NEGLI STATI UNITI E IN ALTRE NAZIONI, IN CUI POTREBBERO VIGERE REGOLAMENTAZIONI SULLA PROTEZIONE DELLA PRIVACY DIVERSE DA QUELLE ATTUATE NELLA NAZIONE IN CUI HA SEDE LA SOCIETÀ; (II) ALL’ELABORAZIONE DEI PROPRI DATI IN OTTEMPERANZA ALLA PRESENTE POLITICA SULLA PRIVACY; (iii) A RISPETTARE LA PRESENTE POLITICA SULLA PRIVACY; (iv) A RISPETTARE I TERMINI E LE CONDIZIONI, IL CODICE DI CONDOTTA E QUALSIASI ALTRA POLITICA DELLA SOCIETÀ. QUESTO SUPPLEMENTO INTEGRA LE DICHIARAZIONI SULLA PRIVACY FORNITE CON I PRODOTTI SOFTWARE E/O DALL'AZIENDA PRODUTTRICE DELLA CONSOLE DELL'UTENTE.
Riguardo a siti web specifici, la società ha ottenuto il Privacy Seal di TRUSTe; il marchio indica che TRUSTe ha verificato la conformità della presente Politica sulla privacy, nonché delle pratiche in materia di privacy rispetto ai requisiti del programma della TRUSTe, fra cui i quelli in materia di trasparenza, responsabilità e modalità di acquisizione e utilizzo dei dati personali degli utenti. La missione di TRUSTe, in qualità di organizzazione terza indipendente, è il consolidamento della sicurezza online dei consumatori e delle organizzazioni di tutto il mondo, attraverso il proprio marchio autorevole e l'implementazione di soluzioni innovative per la sicurezza. In caso di domande o reclami relativi alla politica o alle pratiche in materia di privacy della Società, è possibile scrivere all'indirizzo privacypollicy@take2games.com. In caso di risposta insoddisfacente, è possibile contattare direttamente TRUSTe attraverso il link www.truste.com/watchdog/request. IL PROGRAMMA TRUSTe SI OCCUPA DI SITI WEB SPECIFICI E NON GARANTISCE SULLE INFORMAZIONI CHE POTREBBERO ESSERE RACCOLTE DAL SOFTWARE.
La presente Politica sulla privacy illustra:
•	Chi è interessato da questa Politica sulla privacy
•	Le circostanze in cui la Politica stessa si applica 
•	Le tipologie di dati (personali e non) acquisite 
•	Tipologie di dati di gioco acquisite
•	Note speciali riguardanti particolari tipologie di informazioni, fra cui informazioni pubbliche, curricula, informazioni relative alle relazioni con gli investitori, alla corrispondenza via email e ai nomi dei membri/agli ID delle console di gioco
•	Le possibili conseguenze del mancato consenso alla fornitura di dati personali
•	L’uso da parte della società di cookie, sistemi di tracking degli indirizzi IP o di altri strumenti passivi di acquisizione dati
•	I dettagli relativi ai responsabili dell’acquisizione dei dati personali dell’utente e le relative modalità di utilizzo
•	I dettagli relativi a eventuali terzi con i quali i dati personali dell'utente saranno condivisi 
•	Scelte a disposizione dell'utente riguardo all'utilizzo dei dati personali condivisi
•	I collegamenti a terzi
•	Le circostanze e le modalità di acquisizione di dati da minori di età inferiore ai 13 anni
•	Le garanzie della Società in termini di sicurezza, qualità e integrità nella gestione dei dati
•	Diritti in materia di privacy riservati ai residenti in California
•	I luoghi di archiviazione dei dati 
•	Altre condizioni pertinenti 
•	Le modalità di invio di una segnalazione o di domande 

CHI È INTERESSATO DA QUESTA POLITICA SULLA PRIVACY
La presente Politica sulla privacy interessa tutti gli utenti dei Servizi online. Tranne ove specificato, tutti i Servizi online sono offerti dalla Società negli Stati Uniti. Per quanto riguarda i Servizi online offerti da Rockstar Games ai residenti nell'Unione Europea, il controllo dei dati e delle informazioni personali dell'utente è responsabilità della società Take-Two Interactive Software Europe Limited, ICO Registration No. Z1336431.

AMBITO DI APPLICAZIONE DELLA PRESENTE POLITICA SULLA PRIVACY
La presente Politica sulla privacy si applica ai Servizi online della Società, nonché ai siti web, alle applicazioni mobili e ad altri servizi della Società certificati da TRUSTe ad essi collegati. Inoltre, la Società possiede altri nomi di dominio relativi ai propri marchi e prodotti, o collegati ai suoi siti web; è possibile che la Società aggiunga periodicamente nuovi siti e servizi. È possibile consultare un elenco completo dei siti della Società certificati da TRUSTe, cliccando sul marchio TRUSTe all’interno di questa pagina.
La Società è conforme al sistema U.S. – E.U. Safe Harbor Framework e U.S.-EU Safe Harbor Framework, secondo quanto stabilito dal Dipartimento del Commercio degli Stati Uniti in merito all'acquisizione, all’utilizzo e all’archiviazione dei dati personali provenienti dai membri dell'Unione Europea e dalla Svizzera. La Società è in grado di certificare l'aderenza ai principi sulla privacy del Safe Harbor riguardanti: comunicazione, scelta, trasferimenti a terze parti, sicurezza, integrità dei dati, accesso ed esecuzione Per ulteriori informazioni relative alla Safe Harbor e per visualizzare la certificazione, si consiglia di visitare il link http://www.export.gov/safeharbor/.
Si ricorda che la presente Politica sulla privacy si applica esclusivamente alle informazioni inserite e acquisite online attraverso i Servizi online, e non è valida per le informazioni acquisite in modalità offline dalla Società. Inoltre, la presente Politica sulla privacy non si applica ai siti web o ai servizi offerti da altre società o organizzazioni (le quali promuovono i prodotti e i servizi della Società o vendono articoli affini); pertanto, la Società non è in grado di garantire, e di fatto non garantisce, la sicurezza dei dati personali divulgati a questi terzi. Si ricorda inoltre che la Società può avvalersi di fornitori (agenti o subappaltatori) per l’acquisizione di dati personali per conto della Società. In questi casi, i fornitori saranno tenuti a rispettare le condizioni in materia di privacy stabilite alla presente. Ai fornitori della Società non è consentito l’uso delle informazioni personali degli utenti per scopi di marketing.
La società si avvale del fornitore terzo di servizi Arvato Digital Services, in qualità di rivenditore ufficiale online e per alcune funzioni di vendita in-game. Altri fornitori terzi di servizi potrebbero essere collegati ad altre funzioni di vendita in-game. Tutti i dettagli sono specificati nei Termini del servizio dei singoli prodotti. Conforme a quanto indicato nel punto relativo all'acquisto, suddette trattazioni si svolgono fra utente e fornitore terzo di servizi e sono soggette alle norme sulla privacy e ai termini di servizio del fornitore terzo di servizi.
Inoltre, la Società si avvale di terzi per vari servizi connessi ai Servizi online, inclusa l'assistenza agli utenti, assistenza tecnica, concorsi, acquisizione di dati e servizi via email. Iscrivendosi a un concorso o ad una newsletter, l’utente acconsente alla divulgazione delle informazioni personali fornite, allo scopo di permettere a tali fornitori terzi di svolgere le mansioni affidate loro dalla Società. Ai presenti terzi non è consentito l'utilizzo di tali informazioni per scopi diretti di marketing.
La Società si riserva il diritto di modificare la presente Politica sulla privacy. Si ricorda di consultare la politica regolarmente per essere a conoscenza di eventuali modifiche ad essa apportate. In caso di modifiche materiali apportate alla presente Politica, gli utenti saranno informati a riguardo mediante una notifica alla presente, via posta elettronica o all'interno della home page della Società. Se necessario, saranno fornite agli utenti ulteriori opzioni di scelta in queste comunicazioni. L’uso continuativo dei Servizi online da parte dell’utente implica l’accettazione di tali modifiche.
È possibile scegliere di fornire in maniera volontaria diversi dati personali e non durante l’uso dei Servizi online. La Società utilizza inoltre “cookie” ed altre tecnologie passive, fra cui i clear gif, per l’acquisizione di alcune tipologie di dati non personali dagli utenti, in relazione all’uso dei Servizi online (ad esempio, in base alle pagine visitate ed alle funzionalità utilizzate). I cookie della Società sono collegati ai dati personali.


TIPOLOGIE DI DATI (PERSONALI E NON) ACQUISITE DALLA SOCIETÀ
Per dati personali si intendono le informazioni che permettono di identificare un utente, e che possono essere utilizzate per contattare l’utente sia online che offline. I dati personali degli utenti sono acquisiti dalla Società su base volontaria. L’utente fornisce generalmente i propri dati personali alla Società nei seguenti casi:
Iscrizione a Servizi online, siti web, candidature professionali, online, prodotti, concorsi ed eventi speciali;
Iscrizione a newsletter o servizi di notifica;
Pubblicazione di post o commenti all'interno di bacheche, forum, blog di notizie, chat o altri Servizi online;
Acquisto di prodotti o servizi presso i punti vendita online della Società;
Acquisto di contenuto scaricabile, Beni virtuali o Valuta virtuale per l'utilizzo con il Software e/o i Servizi online della Società;
Utilizzo delle funzionalità “segnala a un amico”, “invia questa pagina”, o di altre funzionalità E-Card;
Richieste di assistenza tecnica;
Download di demo, programmi o altro software;
Partecipazione a sondaggi e questionari; o
Altrimenti, per utilizzare i software della Società (fra cui prodotti per console, servizi mobili e prodotti per personal computer), e per utilizzare prodotti o Servizi online dove i dati personali sono richiesti per l'uso e/o la partecipazione.

Le tipologie di dati acquisite in relazione alle attività sopraelencate variano a seconda dell’attività. Le informazioni che la Società acquisisce possono includere dati personali, quali nome proprio e/o cognome, indirizzo di posta elettronica, numero telefonico, foto, indirizzo postale dati di pagamento. È possibile che la Società acquisisca anche dati di natura demografica e non personale sull'utente e il sistema in suo possesso, quali età, sesso, data di nascita, CAP, configurazione hardware, ID della console, software utilizzato, sondaggi compilati, acquisti, indirizzo IP, sistemi su cui l'utente ha giocato. Qualora tali informazioni siano acquisite durante attività che richiedono anche l'inserimento di dati personali, le due tipologie di dati possono essere combinate. I vincitori di concorsi a premi potrebbero dover fornire ulteriori dati per l’invio dei premi.
Nei casi in cui l’utente utilizza, acquista o esegue l’iscrizione a uno dei Servizi online attraverso un servizio fornito da terzi, come il servizio di rete di una console di gioco, un servizio di gioco online o un sito di social networking, o richiede la correlazione di un account della Società ad un account per servizi forniti da terzi, è possibile che i dati personali relativi all'account siano trasmessi alla Società nell'ambito del processo di registrazione; la Società potrà pertanto acquisire dati personali relativi all'uso dei Servizi online da parte dell'utente. Per esempio, se l'utente acquisterà Valuta virtuale utilizzando i servizi di una console di gioco, tali servizi forniranno alla Società le informazioni necessarie a completare la transazione, inclusi l'ammontare di Valuta virtuale acquistato e i sistemi per identificare l'account dell'utente.
Quando l'utente utilizza un'applicazione disponibile su un sito di social networking (“SSN”), la Società consente accesso ad alcuni dati del profilo SSN. I dati ai quali l'utente permette alla Società sono soggetti alle impostazioni relative alla privacy scelte dall'utente in SSN. Ad esempio, le applicazioni di Facebook della Società possono acquisire e archiviare tutte o alcune delle informazioni seguenti, in base al consenso dall'utente, l'SSN e le preferenze: "informazioni di base" condivise con i contatti su SSN, la foto del profilo o il suo URL, la lista dei contatti, il numero ID collegato alle informazioni pubbliche (nome, foto del profilo) o altre informazioni incluse nel comando di "Richiesta di consenso" dal SSN. La condivisione dei dati si innesca quando l'utente "accetta" (o termini analoghi) una delle applicazioni su SSN. Una volta acquisiti da SSN, i dati vengono archiviati e utilizzati in base ai termini di Politica sulla privacy della Società. La Società non si assume la responsabilità nei confronti di termini, politiche, divulgazione o azione di nessun SSN.
Quando l'utente utilizza Facebook Connect, Open ID o un altro ID multisito per accedere a un Servizio online, tali servizi ID autenticano l'identità e sarà fornita l'opzione di condivisione per alcuni dati personali con la società per la compilazione automatica del modulo iniziale. Inoltre, a seconda delle impostazioni dell'account, gli ID degli utenti dei multisiti possono fornire altre informazioni alla Società. Si raccomanda di consultare i termini d'utilizzo di tali servizi prima di utilizzarli per accedere ai Servizi online.
Durante l’uso di determinati prodotti software pubblicati dalla Società, è possibile che i dati relativi all’uso vengano acquisiti e trasmessi alla Società attraverso i servizi di rete o qualsiasi altro metodo di connessione Internet dell’hardware utilizzato per il gioco (denominati collettivamente e singolarmente “Connessione Internet”). Per ulteriori dettagli, consultare la sezione “Dati relativi all’uso di giochi acquisiti dalla Società” seguente.


DATI RELATIVI ALL’USO DI GIOCHI ACQUISITI DALLA SOCIETÀ
Durante l’uso di prodotti o servizi mediante hardware dotato di connessione Internet, la Società può ricevere informazioni riguardanti tale utilizzo, senza che l’utente riceva alcuna notifica o decida di trasmettere tali informazioni. La Società non riceverà dati personali come nome e indirizzo dell’utente, ma potrà ricevere altri dati, fra cui ID della console e dei servizi di gioco, dati relativi ai risultati e i punteggi delle partite giocate, indirizzo IP, indirizzo MAC o altri ID di periferiche, ulteriori dati relativi all'uso della console/periferica o altri dati statistici riguardanti l’utilizzo dei giochi da parte dell’utente. La Società può acquisire i dati relativi all’uso dei giochi in modalità offline alla successiva connessione ad Internet, indipendentemente dalla connessione o meno a Internet durante l’uso della console, del dispositivo palmare, dispositivo mobile, del computer o di altre piattaforme di gioco. La Società può utilizzare tali informazioni nelle modalità stabilite dalla presente Politica sulla privacy, indipendentemente dall’avvenuta iscrizione dell'utente ai Servizi online.


NOTE SPECIALI SU ALCUNE TIPOLOGIE PARTICOLARI DI INFORMAZIONI
Nominativi dei membri e ID/console di gioco/servizi dei Social Network/altri servizi di terzi: alcuni dei Servizi online offerti dalla Società, fra cui i servizi multigiocatore ed alcuni siti Web specializzati, si avvalgono dei servizi di terzi per (i) fornire l’autenticazione per i Servizi online, o (ii) per associare un determinato account di servizio della Società con un account di terzi quale un ID di console di gioco, un account di Servizio di rete di gioco o un account di Servizio di Social Network. In caso si utilizzi un servizio di autenticazione fornito da terzi o si colleghi l’account della Società con un account di terzi, all'utente saranno richiesti i dati relativi all'account associato all’account di terzi. Alcuni dati dell’iscrizione vengono trasferiti automaticamente al momento della registrazione con un Servizio online da un sistema di rete di gioco di terzi o si collega la propria iscrizione con un servizio di terzi, quale un elenco di amici, su quella rete di gioco o sul servizio di social network.
Informazioni pubbliche (bacheche, contenuti generati dall’utente, forum, blog di notizie, commenti, profilo utente e chat): I dati personali pubblicati all'interno di bacheche, chat, commenti o profili potranno essere acquisiti ed utilizzati da altre persone. Le informazioni pubblicate all’interno di tali forum sono ritenute pubbliche, pertanto non viene applicata alcuna norma di tutela della privacy o della riservatezza. Si prega di tenere presente che le informazioni personali fornite nel corso di tali attività pubbliche possono essere lette, raccolte o utilizzate da altri utenti dei forum, per l’invio di messaggi indesiderati o per l’identificazione dell’utente che ha fornito tali informazioni. In caso di pubblicazione di un video, un’immagine, una foto o altro su uno dei Servizi online della Società all’interno di una pagina pubblica, tali elementi potranno essere visualizzati, acquisiti, copiati e/o utilizzati da altri utenti senza il proprio consenso.
Se il nome dell'utente visualizzato o l'ID contiene il nome reale, quest'ultimo sarà visibile pubblicamente nelle classifiche e in altri posti. Pertanto, si raccomanda vivamente all'utente di non divulgare dati personali, né di utilizzare dati personali per identificazione durante l'uso dei servizi della Società. La Società non si assume responsabilità nei confronti delle informazioni o dei contenuti pubblicati dall’utente utilizzando i servizi online.
Corrispondenza via e-mail: La Società fornisce indirizzi e-mail o moduli attraverso i quali gli utenti possono inviare domande o commenti o richiedere assistenza. Durante la procedura di ricezione ed elaborazione di tali richieste, è possibile che la Società acquisisca dati personali relativi all’utente, fra cui il suo indirizzo e-mail o altri dati personali inclusi nel corpo del messaggio inviato. La Società non offre la possibilità di inviare messaggi o richieste allo scopo di ottenere dati personali dagli utenti. Le informazioni ricevute in tale modalità sono utilizzate esclusivamente per rispondere alle domande dell'utente e/o allo scopo di fornire assistenza. Nella maggior parte dei casi, i messaggi inviati sono immediatamente cancellati in seguito all’elaborazione della richiesta. Tuttavia, in alcuni casi, la Società conserva una copia delle richieste ricevute ai fini delle procedure di controllo della qualità o per fornire supporto continuativo relativo ai servizi richiesti. Qualora la Società sia effettivamente a conoscenza del fatto che il mittente di un messaggio è un minore di età inferiore ai tredici anni, l'indirizzo e-mail e il messaggio inviato vengono eliminati immediatamente in seguito alla risposta. 

In caso di necessità, la Società utilizza l’indirizzo e-mail dell’utente non solo per rispondere ai messaggi da esso inviati o per inviare eventuali informazioni richieste tramite mailing list, ma anche per l’invio di messaggi di attivazione o relativi ad altre tipologie di transazione. Non è possibile scegliere di non ricevere tali comunicazioni, di natura non promozionale. Qualora l’utente non desideri più ricevere tali comunicazioni, ha la possibilità di disattivare il proprio account.
Curricula: La Società consente agli utenti di inviare i propri curricula professionali online. I dati personali acquisiti tramite curricula saranno utilizzati esclusivamente allo scopo di selezionare e valutare i candidati ad una determinata posizione professionale; a tali dati non si applica pertanto la presente Politica sulla privacy. I dati ottenuti tramite curricula potranno essere condivisi all'interno della Società (società madre o società affiliate).
Relazioni con gli investitori: La Società pubblica materiale informativo destinato agli investitori sui propri siti web. I dati personali acquisiti attraverso la sezione del sito web Take Two Interactive Software, Inc. dedicata agli investitori sarà esclusivamente utilizzata ai fini professionali; a tali dati non si applica pertanto la presente Politica sulla privacy.


CONSEGUENZE DEL MANCATO CONSENSO ALLA FORNITURA DI DATI PERSONALI
Il mancato consenso alla fornitura di dati personali da parte dell'utente può determinare limitazioni relative alla partecipazione ad alcune attività, fra cui estrazioni di premi, o all'uso di alcuni Servizi online. Tuttavia, come menzionato in precedenza, a prescindere dalla registrazione, la Società si riserva il diritto di pubblicare bacheche dati relative all’uso dei giochi e delle partite multigiocatore, che possono contenere informazioni relative all’uso dei prodotti da parte dell’utente (l'ID del giocatore).
 

USO DEI COOKIE, TRACKING DEGLI INDIRIZZI IP E ALTRI STRUMENTI PASSIVI DI ACQUISIZIONE DEI DATI DA PARTE DEI SERVIZI ONLINE
La Società si avvale dell’uso di cookie, web beacon e altre funzionalità analoghe per alcuni Servizi online, allo scopo di acquisire dati non personali. Qualora l’utente acconsenta alla fornitura di dati personali, è possibile che tali dati siano correlati ai dati non personali acquisiti mediante le tecnologie menzionate sopra.
Cookies: Un "cookie" è un elemento di dimensioni ridotte, utilizzato per tenere traccia delle informazioni, memorizzato all’interno del computer durante la navigazione su un sito web. I cookie utilizzati dalla Società non includono dati come nome dell’utente, indirizzo email o altre informazioni personali; essi sono generalmente utilizzati per l’identificazione rapida del computer, del browser o della periferica dell’utente e per la memorizzazione dei dati relativi alle visite precedenti (riguardanti l’uso di determinate funzionalità da parte dell’utente). È possibile disattivare i cookie o modificare le impostazioni del proprio browser, in modo da ricevere una notifica all’invio di cookie sul proprio computer; tuttavia, la disattivazione dei cookie può determinare limitazioni dell’uso di alcuni Servizi online.
Cookies flash: La Società può utilizzare siti dotati di tecnologia cookie flash, conosciuti anche come “oggetti condivisi”. I cookie flash sono file di piccole dimensioni, simili ai normali cookie di un browser, utilizzati per memorizzare le impostazioni personalizzate per la visualizzazione e la navigazione di un sito web. I cookie flash memorizzano esclusivamente dati aggregati. Come i cookie tradizionali, i cookie flash sono rappresentati all’interno del computer come software di piccole dimensioni. Non includono nomi, indirizzi email o altre informazioni personali e non sono correlati in alcun modo alle informazioni personali dell’utente. È possibile cancellare i cookie sul proprio computer o bloccare i cookie flash modificando le proprie preferenze all’interno del Pannello impostazioni della privacy, sul sito web di Macromedia, www.macromedia.com.
Web Beacon: I "web beacon” sono immagini elettroniche che consentono ai siti web il conteggio degli utenti che hanno visitato determinate pagine o visualizzato determinati annunci promozionali. I web beacon, come i cookie, non includono alcuna informazione personale.
File di log Internet: È possibile che la Società tenga traccia degli indirizzi utilizzati per accedere ai suoi Servizi online. L’indirizzo IP è un codice numerico utilizzato da un dispositivo di rete, che ha lo scopo di identificare il proprio punto di connessione ad Internet. A seconda delle proprie configurazioni di rete, l’indirizzo IP può identificare anche il computer o il dispositivo utilizzati. L’indirizzo MAC (o altro ID dei dispositivi) identifica un determinato dispositivo hardware. In alcuni casi, i file di log sono uniti ai dati personali, per esempio, qualora l'utente avesse collegato il suo l'account di accesso alla console a quello di accesso ai Servizi online forniti dalla Società.
Strumenti di analisi e altre tecnologie: Ulteriori informazioni, che potrebbero essere raccolte passivamente dalla Compagnia, includono i file di registro. Al loro interno, vengono memorizzate informazioni sull'hardware dell'utente, sull'utilizzo del prodotto, sull'utilizzo dei servizi e sull'utilizzo del sito web (inclusa la sua navigazione e la telemetria di gioco). Tali file di registro vengono utilizzati anche per il marketing interno, la progettazione di servizi, l'assistenza tecnica e gli studi demografici. In questo modo, la Società può migliorare costantemente i Servizi Online offerti all'utente.
Fornitori di servizi pubblicitari: Alcuni dei nostri Servizi online sono supportati da pubblicità fornite dalla società o da agenti pubblicitari terzi quali: reti pubblicitarie, scambi di dati, fornitori di servizi di gestione del traffico e fornitori di servizi di analisi di mercato ("Fornitore di servizi pubblicitari"). Questi Servizi online potrebbero inserire e utilizzare cookie, web beacon e tecnologie simili per raccogliere informazioni sul dispositivo dell'utente e sul suo utilizzo dei Servizi online. Le informazioni raccolte da questi Fornitori di servizi pubblicitari, o quelle che la società potrebbe condividere con essi, includono: il tipo di dispositivo dell'utente, l'indirizzo IP, l'indirizzo MAC e altri ID del dispositivo, il tipo di browser utilizzato, la lingua, il sistema operativo e una posizione geografica generale, il tipo di pagine, contenuti e pubblicità che l'utente o altri stanno visualizzando o hanno visualizzato sul dispositivo dell'utente, la frequenza di tali visite o visualizzazioni e le informazioni riguardanti l'utilizzo o le attività relative a un sito Web o ai Servizi online (per esempio, il tempo trascorso utilizzando un'applicazione mobile o un acquisto). Tali informazioni potrebbero essere raccolte e condivise quando l'utente utilizza i Servizi online, accede a una pagina Web o a una pubblicità, o avvia uno dei giochi o delle altre applicazioni mobili della Società installati. Queste informazioni potrebbero essere usate per: (1) assicurarsi che un Fornitore di servizi pubblicitari sia pagato per una pubblicità che ha posizionato per conto della Società (per esempio, una pubblicità che induca l'utente ad acquistare o scaricare un gioco o applicazione mobile della Società); (2) per impedire che l'utente visualizzi sempre gli stessi annunci pubblicitari; (3) per selezionare e mostrare sul computer, o altro dispositivo dell'utente, annunci mirati o altro contenuto che potrebbe risultare di interesse particolare per l'utente (per esempio, su un sito Web visualizzato o sull'applicazione mobile utilizzata); (4) per misurare e analizzare l'efficacia degli annunci pubblicitari e/o il traffico generato dai Servizi online della Società e determinare la popolarità di un contenuto; (5) per monitorare e analizzare l'utilizzo dei Servizi online della Società, al fine di continuare a migliorarli
Società pubblicitarie terze: La Società collabora con diversi agenti pubblicitari terzi, che utilizzano cookie, web beacon e tecnologie analoghe per l’acquisizione di informazioni. Cliccando sui collegamenti indicati di seguito, l'utente potrà ottenere maggiori informazioni su tali fornitori, nonché sulle politiche in materia di privacy da essi adottate e sulla possibilità di non acconsentire alla partecipazione ai loro programmi di tracking. Si ricorda che l’inclusione di un fornitore all’interno dell’elenco seguente non implica necessariamente il fatto che la Società si avvalga dei suoi servizi, né che tale fornitore stia attualmente conducendo campagne pubblicitarie mediante l’uso delle tecnologie menzionate. La Società non ha possibilità di accedere a, né di esercitare alcun controllo su, le tecnologie di tracking utilizzate da terzi e si incoraggia l'utente a visualizzare la politica sulla privacy di terzi prima di rivelare informazioni ad altri. 

AD-X
ATLAS
DoubleClick
Facebook
Google
Mediaplex
Nielsen/Netratings

Omniture
Playhaven
Yahoo

Ulteriori informazioni su altri programmi di opt-out sono disponibili sul sito web del World Privacy Forum all'indirizzo http://www.worldprivacyforum.org/cookieoptout.html. Oltre a visitare i siti web dei fornitori sopraindicati, è possibile scegliere di non ricevere più comunicazioni personalizzate di natura promozionale da intere reti di società pubblicitarie terze, qualora tali società aderiscano al programma Network Advertising Initiative o al programma Digital Advertising Alliance. Visitando il sito web Network Advertising Initiative all’indirizzo http://www.networkadvertising.org/managing/opt_out.asp, o il sito web Digital Advertising Alliance all'indirizzo http://www.aboutads.info/, sarà possibile selezionare le reti pertinenti.


MODALITÀ DI ACQUISIZIONE E DI UTILIZZO DEI DATI PERSONALI
I dati personali trasmessi alla Società attraverso i Servizi online, o i dati acquisiti secondo quanto stabilito dalla presente Politica sulla privacy, sono ricevuti direttamente dalla Società. La Società utilizza tali dati per inviare materiale promozionale, garantire all’utente l’accesso ai propri servizi, elaborare gli ordini dell’utente, elaborare le segnalazioni ad amici e rispondere a domande o richieste relative a problemi tecnici. La Società utilizza inoltre i dati personali e non personali forniti dall’utente per operazioni di marketing interno e studi demografici, allo scopo di ottimizzare costantemente i prodotti offerti e di soddisfare le esigenze dei singoli utenti in maniera più efficace.
La partecipazione a tornei o altri giochi online è subordinata al consenso, da parte dell’utente, all'acquisizione, all’utilizzo, all'archiviazione, alla trasmissione e alla pubblicazione di dati statistici (come punteggi, classifiche e successi) generati dalla partecipazione.
Gli utenti di determinati Servizi online, fra cui il Rockstar Games Social Club, possono partecipare automaticamente ad alcuni concorsi, in virtù della propria iscrizione e/o dell'utilizzo di alcuni servizi. Si consiglia di visitare regolarmente il sito www.rockstargames.com/socialclub/events per ulteriori dettagli relativi ai concorsi.
Le sessioni di gioco online sono per natura aperte, e le informazioni relative all’uso dei giochi (come nome utente, attività di gioco e posizione in classifica) sono pubblicate e visualizzabili dagli altri utenti. Pertanto, la Società pubblicherà automaticamente alcuni dati (quali nome visualizzato dell'utente o l'ID e statistiche di gioco), all'interno del gioco, sui servizi di social networking, sui Servizi online e siti specializzati in giochi. Ciononostante, i dati di identificazione personale diretta ed inequivocabile (ad esempio, il vero nome o l'indirizzo e-mail dell'utente) non saranno pubblicati se non previo esplicito consenso. Come avviene per altri servizi di informazione sui servizi, i dati relativi all’uso di giochi, alle classifiche alle partite multigiocatore, potranno essere incorporati all'interno dei giochi o delle pagine web di terzi mediante frame o widget.
I dati acquisiti in collaborazione con determinati Servizi online potranno essere abbinati e/o correlati e pubblicati, anche sui siti web della Società, all’interno del gioco o delle comunità multigiocatore. Ad esempio, se l'utente associa il proprio account registrato sul sito web della Società ad un account di console, i risultati ottenuti dall'utente durante l'uso dei giochi potranno essere pubblicati insieme al nome associato all'account ed ai risultati ottenuti.
Alcuni Servizi online consentono all'utente di collegare il proprio account a servizi SSN, quali Facebook e Twitter. Alcune informazioni degli iscritti possono essere trasferite automaticamente alla Società quando l'utente collega l'identificativo di iscrizione di un Servizio online all'account SSN (ad esempio, la lista dei contatti). Alcuni servizi SSN consentono anche di scegliere se pubblicare i dati dei Servizi online sui siti web o condividerli con altri. Se l'utente decide di utilizzare tali funzioni, l'azione è controllata dalla Politica sulla privacy della stessa società che le gestisce. Si raccomanda di consultare le politiche regolatrici di ciascuna società prima di utilizzare i loro servizi.
Alcuni Servizi online della Società offrono funzionalità SSN e widget, come l'icona "Mi piace" di Facebook, l'icona "+" di Google o "Condividi". Tali funzionalità SSN di terzi possono attivare un cookie affinché la funzione si inneschi correttamente e possono acquisire dati dell'utente quando vengono usate (come l'indirizzo IP e la pagina che si sta visitando sul sito). Le funzionalità SSN e i widget possono essere supportati da terzi o direttamente dai Servizi online della Società. L'interazione fra l'utente e le suddette funzionalità è regolata dalla Politica sulla privacy delle società che le gestiscono. Si raccomanda di consultare le politiche regolatrici di ciascuna società prima di utilizzare i loro servizi.
La Società si avvale saltuariamente di fornitori esterni, che forniscono servizi per conto della Società stessa. Tali fornitori offrono servizi di assistenza interna alla Società svolgendo determinate operazioni, fra cui l'acquisizione delle iscrizioni ai concorsi e dei servizi e-mail. Nonostante questi fornitori, e non la Società stessa, possano acquisire, utilizzare o archiviare i dati personali relativi ai Servizi online, la Società richiede loro in ogni caso il rispetto della Politica sulla privacy in uso presso di essa, proibendo loro l’uso dei dati personali degli utenti e la condivisione degli stessi con terzi per i propri scopi di marketing.


CONDIVISIONE DEI DATI PERSONALI ACQUISITI DALLA SOCIETÀ
In alcuni casi, la Società può condividere i dati personali acquisiti dagli utenti con terzi, come illustrato all’interno della presente Politica. La Società si riserva il diritto di condividere i dati personali dell'utente in ottemperanza della richiesta fatta (ad esempio, la sottoscrizione ad una mailing list o una richiesta di assistenza). Nei casi in cui la Società offre servizi o promozioni nell’ambito dei quali i dati personali dell’utente vengono acquisiti ed utilizzati separatamente, secondo quanto stabilito dalla politica in materia di privacy di società terze, l'utente sarà debitamente informato al momento dell'acquisizione, e potrà scegliere di non usufruire di tali servizi o promozioni. Inoltre, la Società può condividere con terzi dati aggregati (non personali) riguardanti le statistiche d’uso dei Servizi online e quelle demografiche relative agli utenti; tuttavia, tali dati non comprenderanno alcuna informazione personale.
I dati personali degli utenti potranno essere condivisi con terzi, in relazione ad indagini relative a frode, violazione dei diritti di proprietà intellettuale o altre attività illecite, o che potrebbero rendere l'utente perseguibile ai fini di legge, anche su richiesta di agenti di pubblica sicurezza o altri funzionari governativi. La Società si riserva inoltre il diritto di divulgare i dati personali degli utenti ove si abbia motivo di ritenere necessaria tale divulgazione per evitare danni o interferenze propri diritti, ovvero a beni, operazioni, utenti o altri soggetti che potrebbero subire danni o perdite, oppure per garantire la tutela dei propri diritti, esaminare o applicare i nostri termini e condizioni, la protezione da eventuali frodi e/o l’osservanza di eventuali procedimenti giudiziari, istanze di tribunale o procedure legali a carico della Società. Inoltre, le informazioni personali dell'utente potrebbero essere rivelate a un successore potenziale o reale o a un contatto delegato in caso di proposta o realizzazione di fusione, acquisizione, riorganizzazione, bancarotta o altri eventi analoghi relativi alla Società nella sua interezza o ad una parte di essa, i dati relativi ai clienti della Società potranno essere trasferiti ad eventuali successori o delegati.


MODALITÀ DI CONTROLLO DA PARTE DELL'UTENTE DELL'ACQUISIZIONE, UTILIZZO E/O VISUALIZZAZIONE O REVISIONE E CORREZIONE DEI DATI
I membri di un Servizio online possono utilizzare il medesimo account e le impostazioni della privacy per personalizzare l'acquisizione, l'utilizzo e/o la visualizzazione dei dati tramite tale servizio
Qualora non si desideri ricevere determinate comunicazioni, fra cui newsletter o offerte promozionali, è possibile negare il consenso all’invio di tali comunicazioni al momento dell’acquisizione dei dati personali o revocarlo successivamente all'acquisizione, come illustrato di seguito. Oltre ai metodi indicati di seguito, l’utente potrà revocare il proprio consenso alla ricezione di comunicazioni per il futuro in qualsiasi momento, seguendo le istruzioni incluse in tutte le comunicazioni.
Se, per qualsiasi ragione, si desidera revocare l’iscrizione alle mailing list di Rockstar Games, è necessario accedere alle impostazioni del proprio account o utilizzare il collegamento per l'annullamento dell'iscrizione, in calce ai messaggi email inviati da Rockstar Games. Per cancellare l'account Rockstar Games, è necessario effettuare l'accesso all'account Social Club, andare al link https://socialclub.rockstargames.com/profile/requestdeleteaccount.html e seguire le istruzioni indicate nella pagina. In caso di accesso negato al Social Club o proprio account, si invita ad inviare un'email dallo stesso indirizzo utilizzato per l'iscrizione al Social Club all'indirizzo di posta elettronica deleteaccount@RockstarGames.com, includendo il nome utente nel messaggio e scrivendo "Delete Account" nell'oggetto.
Se non si desidera che i dati relativi all’utilizzo dei giochi vengano pubblicati all’interno del Rockstar Games Social Club, è possibile visitare il sito www.rockstargames.com/socialclub/privacy/opt e seguire le istruzioni per la revoca dei servizi relativi alle informazioni di gioco nascondendo l'ID dell'utente. Si ricorda che, qualora l’utente annulli la propria iscrizione al Social Club, i dati relativi all’utilizzo dei giochi potranno essere pubblicati su altre bacheche, fra cui quelle appartenenti a terzi, ad esempio il produttore della console (comprese le copie delle bacheche all’interno del Social Club), e la Società continuerà ad acquisire ed archiviare i dati relativi all’utilizzo dei giochi per scopi interni.
Oltre ai metodi sopra indicati, per visualizzare, cancellare o modificare le informazioni personali raccolte sull'utente, è possibile inviare una email a privacypolicy@take2games.com o scrivere a: Take-Two Interactive, Attn: Internet Privacy Policy Administrator, 622 Broadway, New York, New York 10012. Nella corrispondenza, è necessario indicare la nazione di residenza.
Ritenzione dei dati: Le informazioni personali saranno trattenute finché l'account sarà attivo o in base alle necessità per la fornitura dei servizi. Se l'utente desidera cancellare l'account o revocare l'uso dei dati personali per usufruire del servizio, si prega di contattare la Società come indicato in alto nella "Modalità di controllo da parte dell'utente per l'acquisizione, l'utilizzo e/o la visualizzazione o la revisione dei dati".
Se l'account rimane inattivo per un certo periodo, potrebbe essere cancellato. La Società può conservare alcuni dei dati forniti dall’utente, anche successivamente alla modifica o alla correzione, avvalendosene per risolvere dispute, far valere i propri accordi con gli utenti, gestire i servizi, garantire il rispetto dei requisiti legali e tecnici e/o altri vincoli relativi alla sicurezza, all’integrità ed al funzionamento dei propri Servizi online.
In ogni caso, per tutti i Servizi online della Società, le richieste di accesso, aggiornamento, eliminazione o correzione dei dati personali da parte dell’utente saranno evase entro 30 giorni.


COLLEGAMENTI AD ALTRI SITI
Si ricorda che, durante la navigazione all’interno dei siti web della Società, è possibile che l’utente sia indirizzato ad altri siti al di fuori del controllo della Società stessa. Il fatto che i siti web della Società contengano collegamenti ad altri siti non implica l'approvazione, l'autorizzazione o la dimostrazione di un rapporto di affiliazione con i terzi gestori di tali siti. Non potendo garantire la corrispondenza delle politiche sulla privacy di terzi agli standard di eccellenza della Società, si raccomanda di consultare la Politica sulla privacy dei siti web visitati attraverso collegamento, prima di fornire qualsiasi dato personale.


ACQUISIZIONE DI DATI PERSONALI DA MINORI DI ETÀ INFERIORE AI 13 ANNI
La Società non acquisisce consapevolmente alcun dato personale da minori di età inferiore ai 13 anni. Qualora la Società scopra di aver ricevuto informazioni da utenti di età inferiore ai 13 anni, tali informazioni saranno immediatamente eliminate. La Società esorta inoltre i genitori a istruire i propri figli in modo che essi non forniscano online informazioni personali quali nome, indirizzo o numero di telefono senza aver prima chiesto il permesso.


MODALITÀ DI PROTEZIONE DEI DATI PERSONALI DEGLI UTENTI
Allo scopo di tutelare i dati personali dell’utente, la Società opera in conformità agli standard di settore generalmente accettati, implementando misure di sicurezza idonee, finalizzate alla sicurezza, all’integrità ed alla riservatezza dei dati forniti. La Società si avvale di diverse misure di sicurezza, allo scopo di prevenire la perdita, l’uso improprio e l’alterazione dei dati in proprio possesso. I dati personali acquisiti dalla Società sono archiviati all’interno di ambienti operativi sicuri, non accessibili al pubblico (es. locali chiusi a chiave). Allo scopo di prevenire l’accesso elettronico non autorizzato ai dati personali, la Società conserva i dati acquisiti all’interno di un server protetto da firewall, crittografando i dati mediante tecnologia SSL durante le operazioni di acquisto presso i propri punti vendita online. Ciononostante, nessun sistema è sicuro al 100% e l'errore umano può subentrare, è quindi possibile che si verifichino episodi di accesso non autorizzato ai dati degli utenti. L’utente dichiara implicitamente di essere a conoscenza di tale rischio utilizzando i servizi della Società.


POLITICA SULLA PRIVACY PER I RESIDENTI IN CALIFORNIA
Dal 2005, la Sezione 1798.83 del Codice Civile dello Stato della California stabilisce che gli utenti residenti in California hanno diritto a richiedere determinate informazioni riguardanti le pratiche in uso presso la Società in materia di divulgazione di dati personali a terzi per scopi diretti di marketing. La presente Politica sulla privacy dichiara che qualsiasi informazione personale può essere condivisa con terzi per scopi diretti di marketing. Eventuali domande riguardanti la politica di divulgazione possono essere indirizzate a:
Take Two Interactive
Attn: Internet Privacy Policy Administrator
622 Broadway
New York, New York 10012
privacypolicy@take2games.com

TRASFERIMENTO DEI DATI NEGLI STATI UNITI E IN ALTRE NAZIONI
L'insieme delle informazioni acquisite o ricevute dalla Società in relazione ai Servizi online è archiviato, elaborato o trasferito negli Stati Uniti d'America e altre nazioni. Quando le informazioni dell'utente sono sottoposte a diversa giurisdizione, potrebbero essere utilizzate da corti, agenti di pubblica sicurezza e autorità per la tutela della sicurezza nazionale in base alle leggi vigenti. Utilizzando i servizi della Società, l’utente acconsente espressamente a tale raccolta, trasferimento ed elaborazione. Allo stesso modo, i dati di backup e matchmaking, così come altri dati amministrativi, potranno essere archiviati all’interno di strutture o server situati negli Stati Uniti o in altre nazioni.


ALTRI TERMINI DELLA SOCIETÀ
L’uso dei servizi e dei prodotti della Società è soggetto a ulteriori termini e condizioni stabiliti dalla Società, dai produttori di console e/o da altre società collaboratrici. Fra questi: (i) la Garanzia limitata e il Contratto di licenza relativi ai giochi acquistati, (ii) i Termini di servizio, le Politiche sulla privacy e i codici di condotta ai Servizi online, (iii) altri termini, condizioni e dichiarazioni stabiliti dalla Società, e (iv) i termini, le condizioni e le dichiarazioni stabiliti da terzi in relazione all’uso delle proprie console di gioco e/o dei propri Servizi online. L’insieme dei termini, delle condizioni e delle dichiarazioni menzionati alla presente sono parte integrante della presente Politica sulla privacy.


ALTRI TERMINI RELATIVI A PIATTAFORME DI TERZI
L'utente potrebbe essere in grado di registrarsi o accedere ai Servizi online attraverso piattaforme gestite da terzi (console di gioco, dispositivi mobili, altri siti web o servizi di social networking). Quando l'utente invia dei dati personali alla Società attraverso la piattaforma di terzi, l'utilizzo di tale piattaforma è anche regolato dai termini di servizio, Politica sulla privacy e/o codice di comportamento di questi. Si invita a consultare le politiche in atto di ciascuna società prima di utilizzare i loro servizi


DOMANDE E SEGNALAZIONI
Per tutte le domande o segnalazioni riguardanti la presente Politica sulla privacy, è necessario contattare il Responsabile della Politica sulla Privacy, telefonando al numero 646-536-2842, inviando una email all'indirizzo privacypolicy@take2games.com o all’indirizzo di posta ordinaria Take Two Interactive, Attn: Internet Privacy Policy Administrator, 622 Broadway, New York, New York 10012. Gli utenti europei dei Servizi online di Rockstar Games sono pregati di specificarlo all'interno della email, della lettera o della corrispondenza.]]>
</Text>
</pp>